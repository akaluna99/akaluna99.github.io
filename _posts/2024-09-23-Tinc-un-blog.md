---
layout: post
title:  "Tinc un blog"
categories: paraules
---
Finalment, m'he decidit en tenir un blog en condicions.

### Per què?
El principal motiu per voler un blog, i en definitiva una pàgina web, és tenir un lloc descentralitzat on posar les meves idees. Xarxes de bloging com Twitter o tal estan bé, però sempre està la por que arribi un Elon Musk i la tiri a terra.

Aquestes xarxes no deixen de ser negocis, i tot el que hi escrius com si fos el teu bloc de notes acaba sent `contingut`, un *asset* més d'una empresa que poc a veure't amb tu. Poder tenir les meves idees i els meus projectes en un *host* propi m'aporta tranquil·litat.
### Internet antic
Un altre motiu és la *nostalgia* per un internet més lliure, una extensió de l'expressió humana per sobre de tot. L'internet actual es troba en un estat de submissió on les pàgines grans s'han imposat i han fet de l'internet un lloc homogeni i avorrit, amb poques opcions de personalització i expressió dels usuaris.

L'internet hauria de ser una altra cosa. M'imagino l'internet com un camp infinit, on cada individu pot tenir la seva pròpia parcel·la de terreny, sense haver de dependre d'un tercer gegant, que no es preocupa pels seus usuaris.

---
Al final, per mi aquesta pàgina web i tot el que amaga per mi acaba sent com un diari personal més que com un cartell publicitari. És a dir, l'objectiu de visitats ideals sempre serà 0, i qualsevol persona que es trobi amb això ho senti com entrar en un espai personal, no en una plana publicitaria.